Ciao Filippo,
mi chiamo Erik Fullone e ho 30 anni.
Come formazione scolastica sono perito informatico, sono però trascorsi molti anni da quando ho realizzato i miei programmini in java, ho di conseguenza ricordi molto remoti riguardo questo linguaggio e tutto ciò che riguarda la programmazione in generale. 
Ho lavorato per oltre 10 anni nell'azienda di famiglia. L'attività si occupa della vendita di articoli tecnici industriali e lavorazioni a disegno di componenti meccanici.
Nell'arco di questi anni ho frequentato svariati corsi per ampliare la mia conoscenza nel settore della meccanica di precisione (macchine a controllo numerico, lavorazioni su torni, centri di lavoro, frese ecc). 
Dopo molti anni ho voluto provare a cambiare settore e riprendere le vecchie passioni (appunto la programmazione). Attualmente ho ricevuto una proposta lavorativa nel campo della meccanica. Con Sara ho provato a capire se c’è la possibilità di far coesistere le due situazioni.  
Con l’azienda mi sono accordato per andare solo i pomeriggi “liberi” visto che la mia intenzione è quella di terminare il corso. Questo perché voglio essere sicuro tra qualche mese di prendere la decisione migliore riguardo il mio futuro. Sarà al tempo stesso molto difficile ritagliarmi il tempo per studiare e fare esercizi di tutte le materie, per questo ti chiedo di avere un po' di comprensione in caso di ritardi.
Grazie.
Erik